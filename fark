**Avrupa’daki yaşayış biçimleri ile Türkiye’deki yaşam biçimleri arasında bariz farklılıklar mevcut mu? Avrupa ülkeleri bizden ne kadar farklı?**

*Öncelikle Avrupa kimdir? Avrupa ülkeleri dediğimiz ülkeleri biliyor muyuz?*

Avrupa Birliği’nin temelleri 1951 yılında Fransa, Almanya, İtalya gibi büyük devletlerle atılmıştır ve 27 ülkeden oluşmaktadır.
Bu ülkeler ise başlıca Avusturya, Belçika, Bulgaristan, Finlandiya, Fransa, Almanya, Yunanistan, İtalya, Lüksemburg, Malta, Hollanda, Polonya, Portekiz, Romanya, İspanya, İsveç ve Hırvatistan olarak sıralanabilir. Ülkemiz ise aday ülke statüsünde bulunmaktadır.
Avrupa Birliği ülkelerinden olan ve yaşamayı deneyimleme fırsatı bulduğum Romanya’dan bahsetmek istiyorum biraz. 
Akademik bir metin okumak yerine deneyimlenmiş ve bunun neticesinde bazı düşüncelere varılmış bir yazının daha anlaşılabilir ve samimi olacağının kanaatindeyim.

*Büyüleyici Doğası*
Türkiye’de yaşadığım kalabalık ve gürültülü yaşamdan sonra Romanya’ya gelince doğasından büyülenmiştim çünkü burada edindiğim bilgilere göre 1986’da Ukrayna’nın yakınlarında gelen Çernobil nükleer felaketinden ziyadesi ile etkilenmiş bir ülkeydi. 
Ona rağmen doğasının bu kadar güzel ve uzun yıllardır oturmuş bir düzenle karşılaması hali ile şaşırtmış ve mutlu etmişti. 
Sanırım nice şairin nice yazarın sanatlarında saatlerce betimleme yapmak isteyecekleri yerlerden.

*Sakin İnsanları*
Çeşitli yazarların ve bilimin de dediği gibi stres insan duygularını yönetmede baş gösteren etkenlerdendir. 
İnsanların geçim kaygısı, sürekli bir şeye koşma ve yetişme hali, aile baskısı gibi sorunlar stres yaratırken aynı zaman da bu insanları sinirli ve aceleci hale büründürüyor. 
İşte tam da bu noktada insanlar değişiyor. 
Burada insanlar bir yere giderken durmadan kornalara basmıyor, burada insanlar sokaklarda satranç oynuyor ve zekayı aktif tutmayı başarıyorlar.
Bisikletlilerin her daim düşünüldüğü, hayvanların sevildiği, insanların insanlara yol verdiği ve beklediği bir kentte yaşam hakimiyet sürüyor.

*Trafik Kültürü*
Trafik kültürü gelişmiş ülkelerin yolda sürücüyü durdurma adına olan engellerin neredeyse yok denecek kadar az olduğunu okumuştum. 
Burada bunu da deneyimleme fırsatı elde ettim. Yollarda çeşitli engeller olmamasına rağmen sürücüler trafik kurallarına uyuyorlar. 
Aynı zamanda sürücü ve yaya uyumu da görülmeye değer şeylerden. 
Burada sürücü mutlu iken yaya da mutlu ve bu düzen insanların yaşamlarını kolaylaştırmada önde gelenlerden.

Mimari Yapıları ve Şehir Düzeni
Geçmişte Fransız mimarisinden esinlenen ve ardından komünizm döneminin etkisindeki milliyetçilikten etkilenen günümüzde ise çağdaş Romanya düzenine sahip olan bir ülkedir. 
Ülkede hala komünizm dönemine ait mimari yapılar, anıtlar ya da o dönemde yaşanan olaylara binaen çeşitli sembolik şeyler bulabilirsiniz. 
Ülkenin her şehrinde tabiatla iç içe olabilir, nitelikli müzelerini keşfe çıkabilir aynı zamanda realite ile donatılmış muntazam restorasyonlara tanık olabilirsiniz. 
Şehirlerini gezerken şehirlerin belli bir düzene sahip olduğunu rahatlıkla anlayarak rahat bir şekilde uyum sağlayabilirsiniz.
Bahsetmeye devam edecek olursam daha nice farklılığa ve yaşayışa sahip bir ülke. 
Farklı kültürleri tanımaya çalışıp deneyimlemek ise bu yazının benim açımdan en güzel tarafı.

*Fakir Baykurt’un da dediği gibi, “Bilmezliğin tarlasına bir küçük kültür fidanı diktim. “
Şimdi o küçük kültür fidanında büyüyorum.*
